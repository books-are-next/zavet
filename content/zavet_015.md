---
title: Rondeau
contentType: prose
---

> Smrti, že potěšení mé  
> mi odešlo, jen ty máš vinu.  
> A nemáš dosti na tom činu?  
> Chceš odvésti si také mne?  
> Nuž, ať můj život povadne!  
> Ale proč přišlas pro dívčinu,  
>      Smrti?

> Dvé těl — a srdce jediné.  
> Když srdce zemřelo, nechť zhynu,  
> či ať mám život, život stínu,  
> cos jako žití neživé,  
>      Smrti!



## \* \* \*

> Item, já svému obhájci —  
> už mrtev je, slul Jean Cotart —  
> svůj nedoplatek splatit chci.  
> Haléřů dlužil jsem mu pár  
> tenkrát, když přísný soud svůj spár  
> pro jistou ženskou na mne vložil.  
> Prosbu, jež balady má tvar,  
> za jeho duši já jsem složil:
