---
title: Rondeau
contentType: prose
---

> Nechť lehké spočinutí má,  
> nechť v nebesích má věčnou spásu,  
> jenž sotvakdy si přičich k masu  
> a znal jen léta hubená;  
> byl jako ředkev loupaná,  
> bez vousů, obočí a vlasů.  
> Nechť lehké spočinutí má.

> Světem ho hnala trýzeň zlá,  
> neb s protestem zbyl bez ohlasu;  
> z exilu dostával se v basu,  
> záda měl celá zmodralá.  
> Nechť lehké spočinutí má!



* * *

> Zchystejte tedy k pohřbu vše,  
> zvon na věži i svíček jas;  
> cíp neste mého rubáše,  
> mí dědicové, prosím vás…  
> Všude, kde měl jsem vous či vlas,  
> ať po hlavě či na pohlaví,  
> všechno mne pálí; už je čas,  
> i skoncuji co hříšník lkavý:
