<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zavet-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zavet-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_basne ParaOverride-1">Balada kajícná</p>
			<p class="MLP_verse_-0-12- ParaOverride-1">Z&#160;kartouzy mniši&#160;— žebráci —<br/>dominikáni&#160;— řeholníci —<br/>holčičky v&#160;sukních&#160;— lajdáci —<br/>parádní holky&#160;— služebníci —<br/>kokety botkou klapající<br/>a všemi mastmi mazané —<br/>floutkové s&#160;přezkou na střevíci:<br/>odpusťte, všichni křesťané!</p>
			<p class="MLP_verse_-0-12- ParaOverride-1">Komedianti na návsi —<br/>nevěstky chodce lákající,<br/>obnažujíce poprsí —<br/>raubířští chlapi výtržníci —<br/>uličnice a&#160;uličníci —<br/>taškářky s&#160;blázny sehrané —<br/>šašci a&#160;masky v&#160;motanici:<br/>odpusťte, všichni křesťané!</p>
			<p class="MLP_verse_-0-12- ParaOverride-1">Leč lotři, řezničtí vy psi,<br/>pro něž jsem ztenčenou měl píci,<br/>jen kůrku, zuby drtící,<br/>vám chtěl bych něco leda říci<br/>ne hubou, ale druhou lící…<br/>Můj zadek, žel, se sotva hne,<br/>i dím&#160;— neb rvaček chci se stříci:<br/>odpusťte, všichni křesťané!</p>
			<p class="MLP_verse_-0-12- ParaOverride-1">Kéž vaše tělo cukající<br/>se do hmoždíře dostane<br/>a cucky zbudou pod palicí…<br/>Odpusťte, všichni křesťané!</p>
		</div>
</body>
</html>