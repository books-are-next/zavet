<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zavet-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zavet-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_basne ParaOverride-1">Balada a&#160;modlitba</p>
			<p class="MLP_verse_-0-12- ParaOverride-1">Praotče Noe, vinic pěstiteli&#160;—<br/>Lote, jenž zpil ses do bezvědomí,<br/>až Amor, jemuž se tak těžce čelí,<br/>s dcerami tvými spát tě naved lstí<br/>(čímž nijak nechci dotknout se tvé cti),<br/>a ty, jenžs v&#160;Káni dbát měl o&#160;pohár:<br/>vás tré já vzývám: mezi vás ať smí<br/>ten slavný pijan, mistr Jean Cotart!</p>
			<p class="MLP_verse_-0-12- ParaOverride-1">Byl téže krve, jakou vy jste měli,<br/>a bezvadně to uměl, toť se ví;<br/>pro kočku jeho majetek byl celý,<br/>však pil to nejlepší a&#160;nejdražší;<br/>v té věci nebyl nijak nedbalý,<br/>džbán z&#160;rukou nevyrval mu žádný svár.<br/>Nuž, v&#160;ráj ať vejde, páni převzácní,<br/>ten slavný pijan, mistr Jean Cotart!</p>
			<p class="MLP_verse_-0-12- ParaOverride-1">Usínal, zmožen, ne vždy na posteli.<br/>Můj zrak ho pořád potácet se zří;<br/>kdys v&#160;krámku se mu nohy poroučely —<br/>to byla boule! posud vidím ji.<br/>Ať zkrátka ranní čas, ať půlnoční,<br/>on bez únavy hasil hrdla žár.<br/>Nuž, hluši nebuďte, až zabuší<br/>ten slavný pijan, mistr Jean Cotart!</p>
			<p class="MLP_verse_-0-12- _idGenParaOverride-1">Vždyť ani plivat na zem neměl kdy.<br/>Volal jen „Pít! Mám v&#160;hrdle suchopár“ —<br/>on, který žízní, jako žíznil vždy,<br/>ten slavný pijan, mistr Jean Cotart!</p>
</div>
</body>
</html>