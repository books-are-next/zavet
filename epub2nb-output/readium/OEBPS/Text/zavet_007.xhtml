<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zavet-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zavet-3" xml:lang="cs-CZ" xmlns:xml="http://www.w3.org/XML/1998/namespace">
<div class="Z-kladn--textový-r-meček">
			<p class="MLP_uroven3_basne">* * * </p>
			<p class="MLP_verse_-0-12- ParaOverride-1">Nechť se to hejskům jinak zdá:<br/>je pomíjivý tento svět<br/>a smrt nás všechny v&nbsp;hrsti má.<br/>Tím utěšuj se chudý kmet,<br/>jenž hýřil za svých mladých let<br/>a popíjel a&nbsp;žertoval<br/>a na nějž směšno pohledět,<br/>kdyby i&nbsp;v&nbsp;stáří žil tak dál.</p>
			<p class="MLP_verse_-0-12- ParaOverride-1">Líp sluší mu být žebrákem;<br/>ať tedy žebrá, je-li chud.<br/>Po smrti touží nocí dnem<br/>a tak ho tíží jeho trud,<br/>že nemít z&nbsp;Boha strach a&nbsp;stud,<br/>k čemusi hroznému by sáh;<br/>a leckdy přec ho zmůže blud<br/>a skončí jako sebevrah.</p>
			<p class="MLP_verse_-0-12- ParaOverride-1">Nechť v&nbsp;mládí žil, jak velí vkus,<br/>teď za každé své slovo zkusí.<br/>Z&nbsp;psa olezlého vždy jde hnus;<br/>dělej co dělej, všem se hnusí.<br/>Když mlčí, až se málem dusí —<br/>no, němý blázen bezzubý!<br/>Jak cekne, hned ji sklapnout musí:<br/>prý nevidí si do huby.</p>
			<p class="MLP_verse_-0-12- ParaOverride-1">A&nbsp;stejně ubohé ty babky:<br/>do čeho kousnout nemají;<br/>a když tak vidí mladé žabky<br/>se spouštět&nbsp;— a&nbsp;ne potají&nbsp;—,<br/>proč je tak dávno, reptají,<br/>a jakým právem stvořil Pán.<br/>A&nbsp;On, když baby spílají,<br/>radš mlčí jako zařezán.</p>
		</div>
</body>
</html>