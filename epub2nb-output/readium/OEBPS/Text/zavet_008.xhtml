<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zavet-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zavet-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_basne ParaOverride-1">Nářek někdejší sličné zbrojmistrové</p>
			<p class="MLP_verse_-0-12- ParaOverride-1">Slyším, jak babka naříká,<br/>jež slula „sličná zbrojmistrová“,<br/>a nad ztraceným mládím lká:<br/>„Ha, starobo,“ zní její slova,<br/>„ty z&#160;pokolení Jidášova,<br/>cos na mne dolehla tak brzy?<br/>Já chtěla bych být holka znova.<br/>Zabila bych se, svět mne mrzí.</p>
			<p class="MLP_verse_-0-12- ParaOverride-1">Vždyť moc já měla nad písaři<br/>od Pánaboha samého<br/>a nad knězi a&#160;nad kramáři.<br/>Nebylo tenkrát mužského,<br/>abych nemohla každého<br/>si kolem prstu omotat,<br/>jen vybylo-li na něho,<br/>co ani pes by nechtěl brát.</p>
			<p class="MLP_verse_-0-12- ParaOverride-1">Co pánů jsem já hloupá husa<br/>ze samé lásky oslyšela,<br/>to pro jednoho miliusa,<br/>anžto tak ráda jsem ho měla!<br/>Ať s&#160;jinými jsem vyváděla,<br/>ten surovec mé srdce měl.<br/>Ach, co jsem pro něj vytrpěla,<br/>a on jen prachy na mně chtěl!</p>
			<p class="MLP_verse_-0-12- ParaOverride-1">A&#160;já tím víc ho měla ráda,<br/>čím víc mne, sprosťák, tlouk a&#160;bil:<br/>mlátil mne přes hlavu a&#160;záda,<br/>ale jak ‚líbat!‘ poručil,<br/>hnedlinko si mne ochočil<br/>a na chvilku ten pobuda —<br/>to jsem to chytla!&#160;— něžný byl.<br/>Co z&#160;toho? Hřích a&#160;ostuda.</p>
			<p class="MLP_verse_-0-12- ParaOverride-1">Umřel, už je to třicet let,<br/>já stará rachota tu zbyla;<br/>a když se takhle dívám zpět,<br/>čím teďka jsem a&#160;čím jsem byla,<br/>tak jsem se tuze proměnila!<br/>Když se tak vidím celá nahá,<br/>jsem kost a&#160;kůže, mrcha shnilá,<br/>až je mi mdlo: smrt na mne sahá.</p>
			<p class="MLP_verse_-0-12- ParaOverride-1">Kde je to čelo běloučké,<br/>vyduté obočí, blond vlasy,<br/>kde ohnivé ty oči mé,<br/>kterými, když jsem zmanula si,<br/>já každičkého nabrkla si?<br/>Kde důlek v&#160;bradě, pěkná ouška,<br/>nosánek vyzývavé krásy,<br/>kde tvář a&#160;pusa červeňoučká?</p>
			<p class="MLP_verse_-0-12- ParaOverride-1">Kde útlé paže, ramínka,<br/>kde ruce s&#160;prsty hladícími,<br/>solidní, pevná stehýnka,<br/>kde tajle s&#160;boky stvořenými<br/>chlubit se v&#160;lásce vítězstvími,<br/>kde prsíčka, dvě kuřátka,<br/>kde nožky mé a&#160;mezi nimi<br/>ta roztomilá zahrádka?</p>
			<p class="MLP_verse_-0-12- ParaOverride-1">Teď čelo samou vrásku má,<br/>teď zbělel řiďounký můj vlas,<br/>obočí moje pelichá,<br/>mžourají oči, oheň zhas,<br/>tvář zvadlá, nakřápnutý hlas,<br/>nos bambula a&#160;schlíplé boltce,<br/>tohleto zbylo ze všech krás,<br/>co záviděli mladé holce.</p>
			<p class="MLP_verse_-0-12- ParaOverride-1">Takhle se končí lidská krása.<br/>Denně se hrbím víc a&#160;více,<br/>ruce mám bez krve a&#160;masa,<br/>boky se třesou viklajíce,<br/>prsa se tratí scvrkajíce,<br/>stehna, dřív zlatý poklad můj,<br/>jsou skvrnitá jak jaternice,<br/>a moje zahrádka&#160;— no fuj!</p>
			<p class="MLP_verse_-0-12- ParaOverride-1">Tak, staré kurvy mezi sebou,<br/>my svého mládí želíme,<br/>jsme v&#160;chumlu, když nás hnáty zebou,<br/>a v&#160;kamínkách si topíme<br/>a na bobku tam dřepíme.<br/>A&#160;někdy leckterá z&#160;nás řekne:<br/>Jo, světa běh tu vidíme…<br/>A&#160;jednou byly jsme tak pěkné!“</p>
		</div>
</body>
</html>