<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zavet-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="zavet-14" xml:lang="cs-CZ">
<div class="Z-kladn--textový-r-meček">
			<p class="MLP_uroven3_basne ParaOverride-1">* * *</p>
			<p class="MLP_verse_-0-12- ParaOverride-1">Item, čím slepců pamatuji,<br/>jichž vzpomínám si mnohé chvíle?<br/>Já bez pouzdra jim odkazuji —<br/>ke konci závěti se chýle —<br/>zde tyto výtečné své brýle,<br/>aby, až na hřbitov by šli,<br/>rozeznat lidi bohumilé<br/>od nepoctivců dovedli.</p>
			<p class="MLP_verse_-0-12- ParaOverride-1">Přestává na hřbitově šprým.<br/>K&#160;čemu je všeho světa jmění<br/>a lůžko s&#160;peřím prachovým,<br/>slast každonoční, každodenní<br/>a tančení a&#160;dovádění<br/>a závrať života i&#160;vína?<br/>V&#160;rozkoších věčného nic není<br/>a přetrvá jen hřích a&#160;vina.</p>
			<p class="MLP_verse_-0-12- ParaOverride-1">Když vidím tamty lebky, ach,<br/>jak rozhlížím se po márnici…<br/>Rozhodovaly o&#160;prosbách?<br/>Byli to dvorští úředníci,<br/>či nosiči jen úpějící?<br/>Zde ten snad biskup nádherný —<br/>zde ten, co chodil po ulici<br/>a rozsvěcoval lucerny.</p>
			<p class="MLP_verse_-0-12- ParaOverride-1">Ty lebky, co tu vidím, snad<br/>se před tamtěmi ukláněly,<br/>těm jedněm dáno panovat,<br/>co jiné sotva hnout se směly;<br/>a vida, jak by schůzku měly,<br/>teď leží v&#160;jedné kupě tam,<br/>neb o&#160;vše přišly, čím se skvěly:<br/>vše jedno, vládce nebo chám.</p>
			<p class="MLP_verse_-0-12- ParaOverride-1">S&#160;dušemi Bůh měj slitování!<br/>Co těl se tkne, ta ztlela již.<br/>Buďtež to dámy nebo páni,<br/>co měli smetánku a&#160;rýž<br/>a tělo heboučké jak plyš:<br/>už se jim kosti v&#160;popel mění,<br/>smíchem ni hrou jich nevzkřísíš.<br/>Spasitel dej jim rozhřešení!</p>
</div>
</body>
</html>