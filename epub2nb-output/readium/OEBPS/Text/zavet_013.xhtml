<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zavet-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zavet-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_basne">Modlitba k&#160;Panně Marii<br/>složená pro Villonovu matku</p>
			<p class="MLP_verse_-0-12- ParaOverride-1">Královno nebes, je ti podrobena,<br/>má kněžno, propast pekelná i&#160;zem;<br/>přijmi mne&#160;— buď si nicotná má cena —<br/>k těm vyvoleným svojím bytostem,<br/>tvá ponížená křesťanka já jsem.<br/>Tvou milostí, má vládkyně a&#160;paní,<br/>se rozhřeší mé hříšné putování,<br/>neb nelze ráje bez ní dosíci.<br/>Co říkám, není plané povídání:<br/>já v&#160;této víře žít a&#160;umřít chci.</p>
			<p class="MLP_verse_-0-12- ParaOverride-1">Tvým Synáčkem jsem všechna prostoupena.<br/>Kéž stejně přímluvčího najdu v&#160;něm<br/>jak Maří z&#160;Egypta, jak Majdalena,<br/>jak Teofil; byl zlákán satanem<br/>a zapsal se mu v&#160;pokušení svém,<br/>a přeci u&#160;vás došel smilování.<br/>Kéž toho hříchu láska tvá mne chrání,<br/>ó Panno, tělo Páně nosící,<br/>ty, jejíž panenskost se neporaní!<br/>Já v&#160;této víře žít a&#160;umřít chci.</p>
			<p class="MLP_verse_-0-12- ParaOverride-1">Já chudinká jen, stařičká jsem žena.<br/>Číst neznám, cizí naukám jsem všem.<br/>Znám obraz v&#160;kapli, kde jsem přifařena:<br/>zde ráj&#160;— je harf a&#160;světla příbytkem;<br/>tam proklatci se smaží v&#160;ohni zlém.<br/>Zde vidím hrůzu&#160;— tam zas libé hraní.<br/>Ó, přej mi, svatá, toho radování,<br/>kam uchýlit se smějí hříšníci,<br/>když k&#160;víře přiznají se bez váhání.<br/>Já v&#160;této víře žít a&#160;umřít chci.</p>
			<p class="MLP_verse_-0-12- _idGenParaOverride-1">V&#160;sobě jsi, Panno, nesla požehnání,<br/>Ježíše, vládnoucího do skonání.<br/>Lidské vzal na se poklesky a&#160;lkání.<br/>Lét z&#160;nebe přispět zemi hřešící.<br/>On mladý život krvavou dal daní.<br/>Náš pán je, před ním zbožnost má se sklání.<br/>Já v&#160;této víře žít a&#160;umřít chci.</p>
</div>
</body>
</html>