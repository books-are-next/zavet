<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zavet-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zavet-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_basne ParaOverride-1">Balada o&#160;jazycích klevetníků</p>
			<p class="MLP_verse_-0-12- ParaOverride-1">Vem arzenik a&#160;olovo tam vlej,<br/>posypej sírou, co se svařilo tu,<br/>nehašeným to vápnem zamíchej,<br/>pak rozkrájej tam propocenou botu<br/>a z&#160;židovky tam vetři nečistotu;<br/>z malomocného opatři si hlen,<br/>žluč z&#160;vlků, lišek, jezevců a&#160;fen,<br/>s utrejchem svař to, zalej do aspiku,<br/>aby to bylo hodně ostré jen,<br/>a škvař v&#160;tom jazyky svých klevetníků!</p>
			<p class="MLP_verse_-0-12- ParaOverride-1">Z&#160;mozečků koček přísadu tam dej,<br/>těch, co se bojí vody&#160;— tak půl lotu&#160;—,<br/>dále&#160;— což nepřijde tě laciněj —<br/>ze vzteklé čubky něco slin a&#160;potu<br/>a z&#160;leklé tresky ploutevních dvé hrotů.<br/>Potom to nakap do smrdutých pěn,<br/>do nichž byl krysí čumák namočen,<br/>v nichž plovou pulci obouživelníků<br/>a v&#160;nichž byl potěr z&#160;ropuch rozetřen,<br/>a škvař v&#160;tom jazyky svých klevetníků!</p>
			<p class="MLP_verse_-0-12- ParaOverride-1">Té směsi se jen dřívkem dotýkej,<br/>sic by tě ohrozila na životu;<br/>dvě kapky krve do ní zakvedlej,<br/>co ranhojiči stříkly na kalhotu,<br/>a pak tam seškrab ještě horší slotu:<br/>vřed z&#160;rakoviny, otok zpuchlých vén<br/>a konec konců vraz tam z&#160;čankru šlem<br/>a též&#160;— to bordelů dím zákazníku —<br/>vodu, jež zbyla z&#160;jisté lázně žen,<br/>a škvař v&#160;tom jazyky svých klevetníků!</p>
			<p class="MLP_verse_-0-12- _idGenParaOverride-1">Z&#160;těch lahůdek-li ragú připraven,<br/>proceď jej plátnem z&#160;podělaných plen —<br/>to lepší je než lít to do cedníku;<br/>trus prasat vem, to zvlášť si připomeň,<br/>a škvař v&#160;tom jazyky svých klevetníků!</p>
</div>
</body>
</html>