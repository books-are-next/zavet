<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zavet-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zavet-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_basne ParaOverride-1">Dvojbalada o&#160;bláznovství v&#160;lásce</p>
			<p class="MLP_verse_-0-12- ParaOverride-1">Tak milkujte si jenom dál<br/>a choďte, kde se slavnost slaví;<br/>nikdo tím ještě nezískal<br/>a natlučete si jen hlavy.<br/>Bláznovské lásky smyslů zbaví:<br/>Šalomoun měl jich na tisíc,<br/>Samson tím přišel o&#160;své zdraví.<br/>Šťasten, kdo s&#160;tímhle nemá nic!</p>
			<p class="MLP_verse_-0-12- ParaOverride-1">Na floutnu sladce Orfeus hrál<br/>a dudal, dudal bez únavy,<br/>aby ho Kerber nesežral,<br/>pekelný netvor čtverohlavý.<br/>A&#160;Narcis, krasavec ten pravý,<br/>miloval pořád víc a&#160;víc,<br/>až vrh se z&#160;toho v&#160;potok dravý.<br/>Šťasten, kdo s&#160;tímhle nemá nic!</p>
			<p class="MLP_verse_-0-12- ParaOverride-1">Či příkladně Sardanapal!<br/>Ten začal příst: on, rytíř rvavý,<br/>tak si tu lásku k&#160;srdci bral,<br/>až na sebe bral ženské hávy.<br/>Či David král, ten prorok lkavý:<br/>zhléd v&#160;lázni pěknou zadní líc<br/>a nechal žalmů, jak byl žhavý.<br/>Šťasten, kdo s&#160;tímhle nemá nic!</p>
			<p class="MLP_verse_-0-12- ParaOverride-1">Syn Amon, ten to taky znal:<br/>jak jed by koláčky, se staví,<br/>to jenom, aby s&#160;Thamar spal,<br/>svou sestřičkou, chlap dolézavý.<br/>A&#160;Herodes, jejž tanec baví,<br/>za rej a&#160;píseň dal si říc:<br/>sťal Křtitele, jak Písmo praví.<br/>Šťasten, kdo s&#160;tímhle nemá nic!</p>
			<p class="MLP_verse_-0-12- ParaOverride-1">A&#160;čímpak já se chudák stal?<br/>Jsem z&#160;toho celý zmalovaný<br/>a byl jsem nahý, nač bych lhal?<br/>Kým vzkazy lásky té mi dány?<br/>Káčou mi byly posílány<br/>a Noel slíz jich polovic.<br/>Ej, svatba! Pro Kristovy rány!<br/>Šťasten, kdo s&#160;tímhle nemá nic!</p>
			<p class="MLP_verse_-0-12- _idGenParaOverride-1">Tak tedy aby zanechal<br/>těch žaček žáček nenechavý?<br/>A&#160;to zas ne! To radš by stál,<br/>kde na hranici kouř je čpavý;<br/>jsou sladší sirupové šťávy!<br/>A&#160;přece volám z&#160;plných plic:<br/>Ať neřád blond je nebo tmavý —<br/>šťasten, kdo s&#160;tímhle nemá nic!</p>
</div>
</body>
</html>