<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zavet-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zavet-5" xml:lang="cs-CZ" xmlns:xml="http://www.w3.org/XML/1998/namespace">
<div class="Z-kladn--textový-r-meček">
			<p class="MLP_uroven3_basne ParaOverride-1">* * *</p>
			<p class="MLP_verse_-0-12- ParaOverride-1">Tohleto mravné poučení<br/>jim dává kráska byvších dnů.<br/>Ať lekce moudrá je či není,<br/>chtě mít ji do akt vloženu,<br/>dal jsem ji zapsat Freminu;<br/>ten lajdácký můj tajemník<br/>ať udělá, co kážu mu!<br/>Je pán, jaký je služebník.</p>
			<p class="MLP_verse_-0-12- ParaOverride-1">Zlé nebezpečí známo je mi,<br/>v něž láska lidi uvrhá,<br/>však čekám, že se namítne mi:<br/>„Ta faleš odradit nás má,<br/>k níž radila ta baba tvá?<br/>To zrcadlo je trochu křivé<br/>a ty jsi blázen, se nám zdá:<br/>vždyť to jsou ženské nepoctivé;</p>
			<p class="MLP_verse_-0-12- ParaOverride-1">jen pro peníze milují,<br/>milovány jen pro chvíli;<br/>jim jedno, s&nbsp;kým se milkují,<br/>jim k&nbsp;smíchu, měšec kvílí-li;<br/>v čích rukou posud nebyly?<br/>Proto jen ženě počestné<br/>má věnovat své úsilí,<br/>kdo čest má v&nbsp;těle; jiným ne.“</p>
			<p class="MLP_verse_-0-12- ParaOverride-1">Tomu, kdo vede tyhle řeči,<br/>dím, že nás nedovedou nikam<br/>a nijak že mne nepřesvědčí;<br/>počestných holek prý se zříkám,<br/>však otázka je&nbsp;— já zas říkám&nbsp;—,<br/>zda dívky ony prodejné,<br/>s kterými já se denně stýkám,<br/>nebyly rovněž počestné.</p>
			<p class="MLP_verse_-0-12- ParaOverride-1">Vždyť nežli přišly do toho,<br/>co se jim dneska vytýká,<br/>z nich každá jenom jednoho<br/>si vzala za milovníka —<br/>ta laika, ta klerika&nbsp;—,<br/>to proto, aby uhasily<br/>své lásky muka veliká,<br/>jež v&nbsp;těle jim jak oheň šílí.</p>
			<p class="MLP_verse_-0-12- ParaOverride-1">Tak přítele si vybraly,<br/>jak radí mravů hlídači,<br/>a potají se líbaly.<br/>Leč bývá, že jim nejsladší,<br/>je-li jen jeden, nestačí,<br/>i počnou se mu vyvíjet<br/>a měly by tak nejradši,<br/>kdyby je líbal celý svět.</p>
			<p class="MLP_verse_-0-12- ParaOverride-1">Častokrát si tím hlavu lámu,<br/>čím k&nbsp;tomu ženy hnány jsou;<br/>nu&nbsp;— ač mám v&nbsp;úctě každou dámu —<br/>patrně ženskou náturou<br/>a že jim počty k&nbsp;duhu jdou:<br/>neb všeobecně známo jest,<br/>že jednotka jen půl je dvou<br/>a dvakrát tři že dělá šest.</p>
		</div>
</body>
</html>